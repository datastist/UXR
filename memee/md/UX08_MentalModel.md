# User Mental Model สำคัญยังไงในการออกแบบ Digital Product ?
---

### "การที่แอปใช้ยาก เกิดจาก User งงเอง หรือเป็นเพราะการออกแบบ"
### อีกหนึ่งปัญหาจาก User ที่ทีมพัฒนา Produt ห้ามมองข้าม

วันนี้เราจะมาอธิบายปรากฎการณ์นี้ผ่านสิ่งที่เรียกว่า Mental Model ในมุมมอง UX ให้ฟังกัน

---


### เชื่อว่าหลายคนน่าจะเคยเข้าเว็บไซต์ หรือใช้แอปพลิเคชั่นบางตัว แล้วรู้สึกว่า
### ทำไมเวลาใช้งานเว็บนี้แล้ว มันขัดใจไปหมด




*"ปุ่มยกเลิกไม่ได้อยู่ด้านล่างหรอ"*

*"ศูนย์ช่วยเหลือในแอปต้องอยู่แถวนี้สิ"*

*"หน้านี้มันควรมีข้อมูลสินค้าไม่ใช่หรอ"*

>**เป็นปัญหาที่เหมือนจะเล็ก แต่จุดเล็ก ๆ นี่แหละเป็นสาเหตุหนึ่งที่ทำให้ user เลิกใช้แพลตฟอร์มเราไปได้เลย**


---

## มารู้จัก Mental Model กันก่อน


### Mental Model หรือ แบบจำลองความคิด 
คือ คำที่ใช้อธิบายถึง ความเชื่อ หรือความเข้าใจของมนุษย์ที่มีต่อสิ่งต่าง ๆ หรือปรากฏการณ์ต่าง ๆ (ไม่ว่าจะเข้าใจถูก หรือเข้าใจผิด)

ซึ่ง Mental Model ของคนเราก็จะแตกต่างกันไปตามประสบการณ์ วัฒนธรรม ความเชื่อ และอื่น ๆ ที่หล่อหลอมให้คนเรามีชุดความคิดที่ต่างกัน 

``` 
ดังนั้น ถ้าอธิบายตามหลัก Mental Model การที่ User รู้สึกว่าแพลตฟอร์มออนไลน์บางแพลตฟอร์มใช้ยาก ก็เป็นเพราะ..

แอปพลิเคชั่น หรือเว็บไซต์นั้น ๆ ไม่ได้ออกแบบมาให้สอดคล้อง Mental Model ของผู้ใช้งาน

หรือพูดง่าย ๆ ก็คือ แพลตฟอร์มนั้น ๆ ไม่ได้ออกแบบมาให้สอดคล้องกับความเข้าใจ หรือประสบการณ์ที่ User เคยมีในการใช้งานที่ผ่านมานั่นเอง
``` 
---

### ในมุมมองของ User Experience (UX) เราจะเรียกว่าเป็น User Mental Model 

ซึ่งจะอธิบายความเข้าใจของ User ที่มีต่อแพลตฟอร์มว่าแพลตฟอร์มทำงานอย่างไร

(ที่อาจจะ **ตรง** หรือ **ไม่ตรง** กับการใช้งานจริง 
ตามวิธีที่ทีมออกแบบตั้งใจให้เป็น)

> จากการทำ Research ที่ผ่านมา เราเจอว่า User จะเกิดความหงุดหงิดและมีแนวโน้มจะใช้น้อยลง หรือเลิกใช้แพลตฟอร์มที่ไม่สอดคล้องกับ User Mental Model 

#### ตัวอย่างการออกแบบที่ไม่สอดคล้องกับ User Mental model 


![image](https://sv1.picz.in.th/images/2022/08/08/XATvbN.png)

---
### แล้วเราจะรู้ User Mental Model ได้ยังไง ?

คำตอบง่าย ๆ เลยคือ ออกไป **ทำ Research** เพื่อทำความรู้จัก และเข้าใจ User ในมุมมองการ Interact กับ Product ของเรา

ซึ่งการทำ Research Method ที่ใช้ในการไปเข้าใจ User ก็มีหลายวิธีมาก ๆ ไม่ว่าจะเป็น ..

- Usability Testing
- A/B Testing
- Interview
- Focus Group
- Cart Sorting
- และอื่น ๆ อีกมากมาย

เพื่อน ๆ จะต้องเลือก Research Method ที่สอดคล้องกับสิ่งที่ต้องการจะรู้ หรือ Objective ของการทำ Research ในแต่ละครั้ง นั่นเอง




---
### สรุปแล้ว..
การรู้ User Mental Model และนำมาใช้ร่วมกับการออกแบบ
จะทำให้ Product ออกมา User Friendly 
ที่จะส่งผลให้บรรลุเป้าหมายแพลตฟอร์มอีกด้วย 
