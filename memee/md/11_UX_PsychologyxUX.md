# เชื่อมจิตวิทยาเข้ากับงานสาย UX
>## *จริง ๆ แล้วการศึกษา User Experience ก็เพื่อที่จะเข้าความเป็นมนุษย์ เหมือน ๆ กับศาสตร์จิตวิทยา*
---

เพื่อน ๆ ที่ทำงานในสาย UX น่าจะเห็นการนำทฤษฎีทางจิตวิทยามาใช้ในการออกแบบ User Experience (UX Design) กันบ่อยแล้ว

วันนี้เลยอยากลองมาแชร์ในมุมของการทำ User Research ดูบ้าง ว่าเราสามารถเอาจิตวิทยามาอธิบายผลการ Research ยังไงได้บ้าง


ถ้าพร้อมแล้วตามมาเล้ยยย 

.



.



โดยทั่วไปขั้นตอนการวิเคราะห์ข้อมูลจากการทำ User Research จะมีประมาณ 4 ขั้นตอน

1. เอาข้อมูลที่ได้จากการออกไปทำ Research มากองรวมกัน
2. หา Pattern ของข้อมูล (ไม่ว่าจะเป็นพฤติกรรม ความคิด ความรู้สึก)
3. หา Insight จาก Pattern ที่เกิดขึ้น 
4. รายงานผล

แต่ถ้าเราลองเพิ่มอีก 1 ขั้นตอน แบบนี้ดูล่ะ..

1. เอาข้อมูลที่ได้จากการออกไปทำ Research มากองรวมกัน
2. หา Pattern ของข้อมูล (ไม่ว่าจะเป็นพฤติกรรม ความคิด ความรู้สึก)
3. หา Insight จาก Pattern ที่เกิดขึ้น 
4. **อธิบาย Insight ด้วยหลักทางจิตวิทยา**
5. รายงานผล

---

## แล้วการเอาทฤษฎีทางจิตวิทยามาอธิบาย Findings ดีกว่าการรายงานผลแบบทั่วไปยังไง?

จากประสบการณ์ที่ได้ใช้ทฤษฎีทางจิตวิทยามาร่วมในการนำเสนอผลการวิจัย จะช่วยได้ 3 ด้านหลัก ๆ

**1. Conceptualize ง่ายขึ้น**
- Stakeholder จะเข้าใจมุมมองของ User ได้ง่ายขึ้น เพราะการใช้ Framework เหล่านี้มาช่วยอธิบาย ความคิด / ความรู้สึก / พฤติกรรม ของ User ทำให้เข้าใจถึงที่มาของปรากฏการณ์ต่าง ๆ ได้ชัดเจน

**2. เห็น Next Step ชัดขึ้น**
- เมื่อทีมเข้าใจที่มาของการเกิด ความคิด / ความรู้สึก / พฤติกรรม แล้ว จะทำให้เห็นชัดขึ้นว่าจะพัฒนา User Experience เพื่อแก้ปัญหาอะไร และเพราะอะไร ได้อย่างชัดเจนและตรงจุดมากยิ่นขึ้น

**3. ส่งเสริมการนำเสนอให้เป็น Storytelling**

- นอกจากนี้ การนำทฤษฎีทางจิตวิทยาเข้ามาร่วมอธิบาย ยังช่วยทำให้การนำเสนอ Research Finding เป็นการเล่าเรื่องราว หรือ Storytelling  มากขึ้นอีกด้วย เพราะเราในฐานะผู้นำเสนอจะสามารถเล่าถึงทีมา ที่ไป ความเชื่อมโยงของการเกิดพฤติกรรมต่าง ๆ ได้


---
## มาดูตัวอย่างการนำทฤษฎีทางจิตวิทยาเข้ามาอธิบาย UX Research Finding 
## ผ่าน Report 2 เวอร์ชั่นนี้กัน
```
Report 1 เป็นการนำเสนอแบบทั่ว ๆ ไป
```
![image](https://sv1.picz.in.th/images/2022/09/05/aOKtDt.md.png)

```
Report 2 เป็นการนำเสนอโดยมีทฤษฎีเข้ามาช่วยอธิบาย
```
![image](https://sv1.picz.in.th/images/2022/09/05/aOKcVv.md.png)


> ## จะเห็นว่า Report แบบที่ 2 ทำให้เข้าใจขึ้นเยอะเลยว่าทำไม User ถึงแสดงพฤติกรรมที่ยอมรอ แม้จะมีความรู้สึกหงุดหงิดอยู่ก็ตาม

---


## แล้วถ้าไม่มีความรู้ทางจิตวิทยา ควรเริ่มจากอะไรดี ?

เพื่อน ๆ สามารถเริ่มศึกษาจาก Cognitive Bias เหล่านี้ได้เลย เพราะ Bias เหล่านี้เป็นสิ่งที่เกิดขึ้นในชีวิตประจำวันอยู่แล้ว สามารถทำความเข้าใจและหยิบใช้ได้ง่าย 

[![aOZg3a.png](https://sv1.picz.in.th/images/2022/09/05/aOZg3a.png)](https://www.picz.in.th/image/aOZg3a)

##### *ภาพจาก https://www.visualcapitalist.com/50-cognitive-biases-in-the-modern-world/* 

ศึกษา Cognitive Bias ทั้ง 50 ตัว ได้ที่ [ลิ้งก์นี้](https://www.titlemax.com/discovery-center/lifestyle/50-cognitive-biases-to-be-aware-of-so-you-can-be-the-very-best-version-of-you/?fbclid=IwAR15PEya5q-6xKJRIn8gsA7_JubgxMzoHzfohXJaZJlbWde8z4meFFoMYCw) เลย


---

จบแล้วกับบทความนี้ ถ้าเพื่อน ๆ อ่านแล้วเห็นว่าเป็นประโยชน์ สามารถแชร์ออกไปเพื่อส่งต่อความรู้นี้ให้กับคนอื่น ๆ ได้เรียนรู้ด้วยนะคะ <3
และถ้าใครอยากอ่านบทความเรื่องอะไร สามารถทักเข้ามาบอกกกันได้ที่ Facebook Page: [Datastist](https://www.facebook.com/datastist) ได้เลยค่า